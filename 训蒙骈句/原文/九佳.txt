蒙月氎，裹青鞋。雷轰天地，风扫雾霾。葡萄来汉苑，蓂荚生尧阶。含愁班女题纨扇，行乐王维赴鹿柴。帝里繁华，巷满莺花添锦路；仙家静寂，云穿虬树锁丹崖。
乌犀带，白玉钗。金章璞绶，布袜芒鞋。桂花飘户牖，柳影上庭阶。花酒一园供宴乐，云山千里称吟怀。月到天心，远近楼台均照耀；雪堆山顶，高低蹊路尽沉埋。
云竹锦，水松牌。茶抽蓓蕾，酒熟茅柴。莺梭随柳织，雁字叠云排。袖里风光循竹径，襟前雨意罩兰阶。风刮长途，卷起芳尘迷道路；雪融巫峡，添来新水满江淮。