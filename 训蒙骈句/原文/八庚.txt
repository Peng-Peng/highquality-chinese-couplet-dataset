霞散绮，雪飞琼。虹消雨霁，斗转星横。月移花改影，风动竹生声。岭外云霞花下月，湖边烟雨柳梢晴。肠谷日华，仪凤羽毛新灿烂；洞庭浪暖，化龙头角独峥嵘。
占风偶，结鸥盟。开笼放鹤，跨海斩鲸。刘伶成酒癣，李白擅才名。月明何处衣砧响，风细谁家玉笛横。援笔祢衡，江夏裁成鹦鹉赋；吹萧弄玉，笛楼巧作凤凰声。
炊麦饭，忆莼羹。搜肠茗叶，适口香粳。啼鸟惊春梦，鸣鸡促晓行。孟尝门下三千客，小范胸中百万兵。韦固良缘，旅舍殷勤逢月老；裴航佳偈，兰桥邂逅遇云英。